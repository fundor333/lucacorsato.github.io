---
layout:     post
title:      La notifica
date:       2016-06-09
summary:    'ti proteggerò dai turbamenti che incontrerai nella tua timeline'
---

[![Downton Abbey meme](/images/img-post/20160608_downton_abbey_1_meme.jpeg)](/images/img-post/20160608_downton_abbey_1_meme.jpeg)


Si critica *l'invasività dei social*.

Si denuncia *la dipendenza da smartphone*.

Tutto questo viene condiviso e distillato in notifiche.

A tutti quelli che generosamente mi onorano di attenzione e amicizia ho rotto l'anima. Vi ho scassato con le mie notifiche.

Voglio ricambiare la vostra pazienza e contribuire alla riduzione delle notifiche.

Lo so che voi vi registrate all'ultimo social e date *ok* a tutto. Quindi ecco che faccio il mio post del c4%%0 dove dico la mia s1r0n$$4ta e a voi spunta il numerino tentatore.

Me ne sono accorto. Vedo una notifica e scatta la curiosità e i secondi volano. La moglie mi parla e io sono sulla notifica. La figlia mi mostra il disegnino e io lo fotografo e lo trasformo in notifica.

## Ora basta.

Scusate. Ho capito e chiedo scusa, consapevole di avervi rubato tempo ai pensieri e al vostro silenzio.

## Mi distillo
Ho tagliato facebook, contraggo i tweet e mi concentro come una passata. Ho riletto i miei post e mi sono trovato saccente, tronfio e fastidioso: come avete fatto a sopportarmi? Ho visto le mie foto, i miei link... che noia!

## Non seguitemi
Non seguite e andate dove vi pare. I social sono la nostra dose di vanità e pigrizia: vi spaccio il mio post, la mia foto, la mia *fondamentale* opinione ed ecco che la mia esistenza si trasforma in notifica che - per gentilezza - monetizzate in un *like* e in un *retweet*.

Ma non è per me.

Non è per voi.

È per i metadati che diventano traffico e valore per l'andamento azionario dei social.

## Dalla notifica andata e ritorno
Se volete cancellatemi, lo capirò. Me lo merito. Da parte mia cercherò di farvi perdere tempo il meno possibile. Per trovarmi, mi trovate.

Per tutto il resto non considerate queste parole come consigli. Consideratele l'ennesima notifica e quindi non condividete e non fate nulla.

Considerate solo quante notifiche producete anche voi e traete le vostre conclusioni.
