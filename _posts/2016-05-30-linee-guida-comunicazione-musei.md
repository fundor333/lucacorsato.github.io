---
layout:     post
title:      Le Linee Guida per la comunicazione nei musei
date:       2016-05-30
summary:    'Per non abusare della pazienza di coloro che capiteranno qui per dei strani giochi dei motori di ricerca, vi svelo già il finale: alla fine il Museo muore (ma potrebbe resuscitare)'
---

![Diogene](https://upload.wikimedia.org/wikipedia/commons/b/b1/Jean-L%C3%A9on_G%C3%A9r%C3%B4me_-_Diogenes_-_Walters_37131.jpg)

*Per non abusare della pazienza di coloro che capiteranno qui per dei strani giochi dei motori di ricerca, vi svelo già il finale: alla fine il Museo muore (ma potrebbe resuscitare)*


## I fatti
Vedrò di fare veloce perché — come si dice dalle mie parti — el sol magna ‘e ore! Quindi, i punti cardine:

1. [La Direzione Musei del MiBACT](http://musei.beniculturali.it/) ha rifatto il sito seguendo [le nuove linee guida dei siti istituzionali](https://github.com/italia-it/designer.italia.it), e sembra fatto apposta per loro: Direzione Musei *[so hot right now](https://youtu.be/Jhc6CRgwkqg), Direzione Musei*
2. **Hanno pubblicato le [Linee Guida per la comunicazione per i Musei](http://musei.beniculturali.it/wp-content/uploads/2016/04/Linee-guida-comunicazione.PDF.pdf)**

## Le Linee Guida
Redatte nel 2015 vedono la luce nell’aprile 2016 e le trovo condivise nel maggio 2016. “[Mostre virtuali online. Linee guida per la realizzazione](http://www.otebac.it/index.php?it/320/mostre-virtuali-online-linee-guida-per-la-realizzazione)”, citate per riferirsi alla comunicazione digitale, sono del 2011.

<blockquote><a href="https://it.wikibooks.org/wiki/I_promessi_sposi/Capitolo_13">Adelante, presto, con juicio</a></blockquote>

sembrano dire i redattori di codeste linee guida, Cristina Da Milano e Erminia Sciacchitano (riferimenti a pagina 100).

## A chi
106 pagine. Il buon Fausto se lo chiedeva nel lontano 1976 e il paragrafo dedicato non lo chiarisce,

![Screenshot Linee Guida](/images/img-post/20160530-1.png)

<small>[come se fosse antani](https://youtu.be/_9MTJw5ctVE)</small>

ma si procede con fiducia confidanti come il cantante “ma non importa, io ti aspetterò”, ed ecco gli obiettivi:

1. spunti di riflessione
2. fornire una guida per la realizzazione
3. fornire indicazioni per la verifica preventiva

quindi: rifletto, realizzo e verifico. Molto bene.


## Rifletto
La riflessione è una pacata e articolata disamina dell’apparato normativo di riferimento. Le autrici ci provano, ma la burocrazia ha la meglio e da pag. 23 a 26 è come leggere la descrizione di una colonscopia: la leggi solo se la devi fare.


## Realizzo
Prima la teoria e un sacco di riferimenti. Da pagina 29 a pagina 37 si comprende bene il concetto di *[Museum fatigue](http://www.academia.edu/1093648/What_is_museum_fatigue)*. Ma da pagina 41 si passa alla pratica! Segnaletica, didascalie e pannelli. Ma prima un elenco della tipologia dei pubblici (pag. 45)… Le età anagrafiche in relazione agli eventi (pag. 46)… Da pagina 48 parte la sequenza del dove, come fino a pagina 51 con la gerarchia delle informazioni.

![Screenshot Linee Guida](/images/img-post/20160530-2.png)

Apprezzabile la definizione di nuove per [RFID](https://it.wikipedia.org/wiki/Radio-frequency_identification) (1939) e [QR Code](https://it.wikipedia.org/wiki/Codice_QR) (1994, open dal 1999).
Con “Semplificare!” a pagina 54 si arriva al [Gran Premio della Montagna](https://it.wikipedia.org/wiki/Gran_Premio_della_Montagna) con la sensazione che da qui in poi sarà tutta in discesa… ma, per stare in linguaggio sportivo — come consigliato dalla guida stessa — si può dire che il gruppone si è staccato e gli scalatori tentano alcuni strappi per mettere in crisi i capoclassifica.

![Screenshot Linee Guida](/images/img-post/20160530-3.png)

L’analisi linguistica è come il [Zoncolan](https://it.wikipedia.org/wiki/Monte_Zoncolan#Caratteristiche_di_ascesa), ma da pagina 61 è in discesa perché si entra nel merito di tutta una serie di strumenti che, però, nel 2016 appaiono stranianti.
Pannelli informativi, segnaletica, mappe, percorsi tutti descritti per funzione e riferimento comunicativo sono orientati verso un pubblico generalista.


## Valuto
Da pagina 83 si ripropone la sensazione avuta con i supporti descritti sopra: la valutazione fine affidata a focus group, interviste, questionari e analisi del registro. Quando a pagina 89 si entra nel merito della sostenibilità con una serie di considerazioni

![Screenshot Linee Guida](/images/img-post/20160530-3.png)

Traduzione: *qualsiasi cosa sia scritta in un museo viene letta mentre i vostri paper ve li scambierete come figurine tra di voi, ultimi panda della ricerca scientifica nell’arte*.

A pagina 90 si parla anche di sostenibilità ambientale e si chiude con un ricco apparato bibliografico.


## E quindi?
Io, lo ribadisco, non valuto il lavoro (che va sempre rispettato) ma l’utilità. Quando sono andato al [Museo di Storia Naturale di Londra](http://www.nhm.ac.uk/) c’erano alcune porte che conducevano ai laboratori del personale scientifico del museo; erano indicate con una targhetta e le persone cercavano di vedere cosa c’era dentro non appena qualcuno entrava o usciva da lì. Al [Museo della Scienza di Milano](http://www.museoscienza.org/) volevo abbracciare il giovane volontario che aggirandosi nella sua zona del museo ti dava indicazioni e consigli (*per andare dove si voleva andare, per vedere quello che si voleva vedere*).


## Fuori dalle metafore
Tutti gli eroi che lavorano nella kultura devono capire una cosa: il loro lavoro incuriosisce!

Un pannello che parla delle opere esposte interessa a pochi, la storia del restauro molto di più.
Un quadro necessità di autore, data ed eventuale titolo: il resto lo fa la connessione.

Tutto quello che viene raccontato in queste linee guida può essere applicato alla redazione dei testi specialistici per iniziare ad occupare i book shop e i coffee shop con le pubblicazioni dei ricercatori e del personale del museo.

Questa è la mia speranza: andare in un museo ed imbattermi nell’incontro periodico con la restauratrice o con il conservatore (la declinazione di genere è casuale!!).

Sulla sostenibilità economica, ho da dire solo una cosa: si gioca tutto sugli affidamenti dei servizi ([come scritto da Paolo Fantauzzi e Francesca Sironi nel 2015 sull’Espresso](http://espresso.repubblica.it/plus/articoli/2015/01/08/news/i-musei-italiani-sono-un-affare-solo-per-i-privati-1.194188)). Un museo deve diventare un committente di servizi correlati mirati alla valorizzazione del proprio personale e attività scientifici.
