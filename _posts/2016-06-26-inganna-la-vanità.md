---
layout:     post
title:      Inganna la vanità per attraversare il conformismo
date:       2016-06-26
summary:    'Uso parole nuove che racchiudono concetti nuovi. Ma bisogna comunicarli e si riconducono a modelli e strutture già note. Il ciclo si ripete: parole nuove, modelli noti.'
---

*Ciò che conosciamo non desta attenzione* recita un proverbio cinese.[^1]

Uso parole nuove che racchiudono concetti nuovi. Ma bisogna comunicarli e si riconducono a modelli e strutture già note. Il ciclo si ripete: parole nuove, modelli noti. Ho l'illusione di essere contemporaneo ma do semplicemente una verniciata allo steccato di legno marcio.

È la vanità a spingermi verso il nuovo per l'ebbrezza di sentirmi esploratore; allo stesso tempo ho bisogno del riconoscimento per non sentirmi solo. Per sentirmi approvato.

> Das Firmament blaut ewig und die Erde
Wird lange fest steh'n und aufblüh'n im Lenz.
Du aber, Mensch, wie lang lebst denn du?
Nicht hundert Jahre darfst du dich ergötzen
An all dem morschen Tande dieser Erde!

> [[trad.](http://www.flaminioonline.it/Guide/Mahler/Mahler-vonderErde-testo.html)] Azzurro eterno è il firmamento, e la terra
è destinata a lungo a stare immobile, e a rifiorire in primavera.
Ma tu, uomo, ancora vivrai?
Neppure cent'anni ti puoi trastullare
con tutte le putride vanità di questa terra!

<iframe width="100%" height="480" src="https://www.youtube.com/embed/X2KWW2jY50A" frameborder="0" allowfullscreen></iframe>

## Inganniamo la vanità!

Lascio che la scoperta si decanti nel mio orgoglio. Attendo che si stanchi nella frustrazione di non apparire. Lo sfianco a colpi di assenza di parole. Lo addomestico nell'esercizio del dubbio.

Allontanare l'orgoglio dal conformismo, vero status bestiale che mi avvolge come una tiepida coperta del riconoscimento.

Mi accorgo della valigia che pensavo piccola, solo perché la trascinavo. Elimino i *puntini di sospensione* perché è nel non detto che lascio aperta la porta all'interpretazione libera. Devo assumermi la responsabilità di quello che faccio e che studio: prima ancora essere responsabile del mio pensiero.

Non è uno status a fare la persona.

Non c'è competizione: è una guerra.

Ciò che è, non è. Ciò che non è, è.

<iframe width="100%" height="480" src="https://www.youtube.com/embed/1em_I2yPpeo" frameborder="0" allowfullscreen></iframe>

[^1]: per approfondire si vedano i [36 stratagemmi](https://it.wikipedia.org/wiki/Trentasei_stratagemmi)
